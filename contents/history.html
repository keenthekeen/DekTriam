<h5>โรงเรียนเตรียมอุดมศึกษา</h5>
<h6>Triam Udom Suksa School (ต.อ.)</h6>
<table>
    <tr>
        <th>ตราสัญลักษณ์</th>
        <td>พระเกี้ยวน้อย (จุลมงกุฎ ตราประจำรัชกาลในพระบาทสมเด็จพระจุลจอมเกล้าเจ้าอยู่หัว)</td>
    </tr>
    <tr>
        <th>???</th>
        <td>ความเป็นเลิศทางวิชาการและคุณธรรม</td>
    </tr>
    <tr>
        <th>???</th>
        <td>ต.อ. ต้นกล้าแห่งแผ่นดิน</td>
    </tr>
    <tr>
        <th>???</th>
        <td>นิมิตฺตํ สาธุ รูปานํ กตญฺญู กตเวทิตา (ความกตัญญูกตเวที เป็นเครื่องหมายของคนดี)</td>
    </tr>
    <tr>
        <th>สังกัด</th>
        <td>สำนักงานคณะกรรมการการศึกษาขั้นพื้นฐาน กระทรวงศึกษาธิการ</td>
    </tr>
    <tr>
        <th>สถาปนา</th>
        <td>3 มกราคม พ.ศ. 2481 <i>(พ.ศ. 2480 เมื่อนับด้วยด้วยวิธีในสมัยนั้น)</i></td>
    </tr>
    <tr>
        <th>ขื่อเดิม</th>
        <td>โรงเรียนเตรียมอุดมศึกษาแห่งจุฬาลงกรณมหาวิทยาลัย (Chulalongkorn University Preparatory School) พ.ศ. 2481 - พ.ศ. 2490</td>
    </tr>
    <tr>
        <th>ผู้ก่อตั้ง</th>
        <td>ศาสตราจารย์ หม่อมหลวงปิ่น มาลากุล</td>
    </tr>
    <tr>
        <th>ชั้นเรียน</th>
        <td>ระดับชั้นมัธยมศึกษาตอนปลาย ในแผนการเรียนวิทย์-คณิต ภาษา-คณิต และภาษา-ภาษา รวมชั้นละ 35 ห้องเรียน</td>
    </tr>
</table>

<p>
    &emsp;โรงเรียนเตรียมอุดมศึกษา ตั้งขึ้นตามแผนการศึกษาแห่งชาติ ปีพ.ศ. 2479 ซึ่งลดการศึกษาชั้นมัธยมศึกษาเหลือชั้นปีที่ 6 และกำหนดให้ผู้ที่เข้าศึกษาชั้นมัธยมศึกษาต้องศึกษาชั้นเตรียมอุดมศึกษาก่อน 2 ปี
</p>
<p>
    &emsp;จุฬาลงกรณ์มหาวิทยาลัย โดยสภามหาวิทยาลัยจึงได้ลงมติให้จัดตั้ง <b>"โรงเรียนเตรียมอุดมศึกษาแห่งจุฬาลงกรณมหาวิทยาลัย"</b> ขึ้น เมื่อวันที่ 3 มกราคม พ.ศ. 2480 ณ ตึกอักษรศาสตร์
    จุฬาลงกรณ์มหาวิทยาลัย จึงถือเป็นวันก่อตั้งของโรงเรียนเตรียมอุดมศึกษา และมอบหมายให้หม่อมหลวงปิ่น มาลากุล เป็นผู้อำนวยการท่านแรก โดยใช้สถานที่โรงเรียนมัธยมหอวังแห่งจุฬาลงกรณ์มหาวิทยาลัย
    แต่ให้ขยายไปจนจรดถนนสนามม้า โดยเปิดสอนเมื่อวันที่ 16 พฤษภาคม พ.ศ. 2481 ถือเป็น<b>โรงเรียนสหศึกษาแห่งแรกในประเทศไทย </b>ในช่วงชั้นก่อนระดับอุดมศึกษา
</p>
<p>
    &emsp;โรงเรียนเตรียมอุดมศึกษาแห่งจุฬาลงกรณมหาวิทยาลัยในปีแรก ๆ ได้เจริญขึ้นเป็นลำดับ ทางด้านวิชาการเป็นที่พอใจ เมื่อนักเรียนศึกษาจบหลักสูตรสองปีแล้ว
    โรงเรียนก็จัดให้เข้าแถวเดินไปยังมหาวิทยาลัยเพื่อทำพิธีมอบตัวให้เข้าศึกษา โรงเรียนได้จัดสร้างตึกเรียนเพิ่มขึ้นจนจดสนามม้า ทางด้านกีฬานักเรียนเล่นฟุตบอล ฮอกกี้ รักบี้ ฯลฯ
    และได้โล่ในการแข่งขันรักบี้กับโรงเรียนอื่น ๆ ด้วย
</p>
<p>
    &emsp;โรงเรียนเตรียมอุดมศึกษายังได้รื้อฟื้นประเพณีไหว้ครู โดยใช้คำประพันธ์ที่แต่งใหม่ขึ้นเมื่อต้นปีการศึกษา 2484 จนบัดนี้กลายเป็นประเพณีที่โรงเรียนทุกแห่งทั่วประเทศปฏิบัติสืบมา
    นอกจากนี้โรงเรียนยังได้จัดให้มีพิธีมอบตัวนักเรียน แต่ประเพณีนี้ได้ล้มเลิกไป เนื่องจากความไม่สะดวกต่าง ๆ ภายหลังสงครามโลกครั้งที่ 2
</p>
<p>
    &emsp;วันที่ 1 กรกฎาคม พ.ศ. 2490 โรงเรียนเตรียมอุดมศึกษาแห่งจุฬาลงกรณ์มหาวิทยาลัย ได้โอนมาสังกัดกรมสามัญศึกษา จึงเปลี่ยนชื่อเป็น <b>"โรงเรียนเตรียมอุดมศึกษา"</b>
    แต่ยังคงใช้ตราพระเกี้ยวเป็นสัญลักษณ์ประจำโรงเรียน
</p>
<p>
    &emsp;นอกจากมีความเป็นเลิศทางวิชาการแล้ว โรงเรียนเตรียมอุดมศึกษายังได้จัดกิจกรรมเพื่อพัฒนานักเรียน อาทิ จัดตั้งคณะกรรมการนักเรียนขึ้นมาเป็นครั้งแรกของประเทศไทย
    และมีการแข่งขันกีฬาสีเป็นโรงเรียนแรกอีกด้วย
</p>